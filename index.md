---
title: "ArcheoFOSS XIV 2020"
description: "Call for papers, workshops & demos per la XIV edizione del convegno Internazionale ArcheoFOSS: software, hardware, processi, dati e formati aperti nella ricerca archeologica"
layout: home
permalink: /
---

# Aggiornamento

**[13/7/2020]**

Dalla mezzanotte del 12/07/2020 è chiusa la chiamata per proposte di interventi e workshop.

Abbiamo ricevuto **41** richieste di intervento e **7** richieste di workshop. Grazie a tutti per la larga e altamente qualificata partecipazione.

Il processo di valutazione ad opera del Comitato Organizzativo e Comititato Scientifico è **già in atto** e siamo felici di constatare come 
la prossima edizione si annunci di grandissimo interesse scientifico, con una varietà di temi, casi di studio e riflessioni teoriche e metodologiche.

Non vediamo l'ora di condividere con la comunità ArcheoFOSS il programma di quest'anno!


# TL;DR
**Aggiorgamento del 30/06/2020: Prolungamento dei termini**
- Il convegno, i workshop e le demo si svolgeranno **online** a causa della pandemia causata dal COVID-19
- Termine ultimo per [l'invio](https://forms.gle/yEqVdk2ApBTSLJoP6) degli abstract estesi: <strike>30 giugno 2020</strike> **12 luglio 2020** 
- Termine ultimo per la notifica di accettazione delle proposte: <strike>31 luglio 2020</strike> **1 settembre 2020**
- Termine ultimo per [l'invio](https://forms.gle/TCPNg7NNC3UvnFiEA) di proposte di workshop: <strike>30 giugno 2020</strike> **12 luglio 2020**
- Termine ultimo per la notifica di accettazione di workshop: **31 luglio 2020**
- Termine ultimo per l'invio delle proposte di demo: **31 agosto 2020**
- Date del convegno: **15, 16, 17 ottobre 2020**
- [Scarica la call in italiano, in formato PDF](./call-for-papers-ArcheoFOSS-XIV-2020-it.pdf)
- [Download the call in English in PDF format](./call-for-papers-ArcheoFOSS-XIV-2020-en.pdf)
- **Non dimenticare di condividere e diffondere!**
    - [Condividi con Telegram](https://telegram.me/share/url?url=https://2020.archeofoss.org&text=Aperta+la+call+for+papers+workshops+and+demos)
    - [Condividi con WhatsApp](https://wa.me/?text=https://2020.archeofoss.org+Aperta+la+call+for+papers+workshops+and+demos)

---

# Call for papers
La quattordicesima edizione del **Convegno Internazionale ArcheoFOSS. 
Software, hardware, processi, dati e formati open nella ricerca archeologica** 
si svolgerà, a causa della situazione determinatasi per COVID-19, 
**online** nei giorni **15, 16 e 17 Ottobre 2020**. Le modalità, e dettagli pratici
di svolgimento saranno comunicati più avanti e con largo anticipo.

Il Convegno accoglie contributi relativi alle tematiche connesse alla 
condivisione di dati, agli strumenti e processi operativi open e libre 
nel campo della ricerca archeologica. 

Si invitano pertanto studiosi, ricercatori indipendenti, rappresentanti 
di istituzioni, liberi professionisti e società che operano nel settore dei 
Beni Culturali a presentare ricerche originali, progetti o specifici casi 
di studio in grado di declinare dal punto di vista teorico e/o applicativo i 
temi in oggetto.

Il comitato organizzatore incoraggia a presentare le proposte di intervento 
facendo riferimento alle seguenti tre macro-tematiche.


### ![icon](images/icons/trowel.svg "Trowel") Tema 1. Uso e applicazione di strumenti Free/Libre ed Open source (FLOS) in archeologia

Questa tematica accoglie contributi che riguardano l'applicazione di 
strumenti (software, hardware, processi) free/libre e open source 
all’interno della pratica e ricerca archeologica.

Esempi di contributi:
- progetti e ricerche con flusso di lavoro basato prevalentemente su FLOS;
- metodi e strategie di utilizzo dei FLOS in archeologia;
- gestione dei dati di scavo, della documentazione fotografica e grafica;
- rilievo 3D, processamento dei dati e ricostruzioni 3D;
- analisi dati attraverso tecniche deep learning (immagini,  nuvole di punti, etc..);
- trasparenza scientifica;
- pubblicazione innovativa dei dati;
- integrazione, tramite formati aperti, con flussi di lavoro non archeologici (geologia, ingegneria, scienza delle costruzioni, analisi dell’ambiente, etc..).

### ![icon](images/icons/share.svg "Share") Tema 2. Produzione, uso e promozione di open data e open format in archeologia

La tematica accoglie contributi che trattino la produzione, 
pubblicazione e l'utilizzo (anche attraverso software proprietario) di 
open data nell'ambito archeologico. Particolare attenzione potrà essere 
dedicato allo sviluppo e la promozione di formati aperti. 

Esempi di contributi:
- progetti e ricerche che pubblicano dati con formati aperti;
- strategie di pubblicazione basati su open data e Linked Open Data (LOD);
- adozione di processi di trasformazione del dato trasparenti e documentati;
- processamento, recupero e ripubblicazione di legacy data;
- strategie di conservazione a lungo termine dei dati di interesse culturale attraverso formati aperti.

### ![icon](images/icons/gears.svg "Gears") Tema 3. Sviluppo e adattamento di strumenti software e hardware FLOS in ambito culturale

Questa sessione accoglie contributi relativi alla creazione di 
strumenti hardware/software FLOS con particolare riferimento 
alle ripercussioni su dati, formati e processi.

Esempi di contributi:
- creazione di strumenti hw/sw per la modellazione e l'integrazione dati;
- sviluppo di soluzioni di intelligenza artificiale e deep learning;
- sviluppo soluzioni hw/sw per la raccolta dati di interesse culturale;
- framework open hardware per la gestione dei dati;
- sviluppo di strumenti hw/sw IoT per i beni culturali.

## Invio della proposta di comunicazione
Per proporre una comunicazione è necessario inviare un abstract esteso di 
non più di 4000 battute, accompagnato opzionalmente da un massimo di 5 immagini, 
corredate da didascalie e da una breve biografia dell’autore o degli autori.

Testi e immagini dovranno essere rilasciati con licenza CC BY-ND o licenze CC simili più aperte.
L'invio della documentazione deve essere fatto esclusivamente attraverso questo link: 
[https://forms.gle/yEqVdk2ApBTSLJoP6](https://forms.gle/yEqVdk2ApBTSLJoP6) entro e non
oltre il <strike>30 giugno 2020</strike> **12 luglio 2020**.

Ogni altro tipo di invio comporterà l'automatica esclusione dalla selezione, senza ulteriore comunicazione.

---

# Call for Workshops
L'ultimo giorno del convegno sarà dedicato allo svolgimento 
workshop di tipo pratico incentrati sugli argomenti del convegno. 
La partecipazione sarà a numero limitato per una migliore fruizione degli appuntamenti.
Il comitato organizzativo invita dunque a inviare proposte di 
workshop di carattere pratico sull'utilizzo di un determinato 
software, dell'espletamento di un processo o la creazione di mashup.

Si pregano i proponenti ad aderire in maniera rigorosa ai seguenti punti:
- I workshop devono essere della durata massima di 2 ore;
- I proponenti dovranno fare in modo che tutti i partecipanti possano essere in 
grado di seguire in maniera pratica la lezione, optando per ambienti di lavoro 
multi-piattaforma e comunque il workshop dovrebbe poter essere seguito su sistemi Linux 
(distribuzioni più diffuse), Windows e MacOS;
- I proponenti dovranno predisporre un ambiente di lavoro compatibile (software, librerie, dati) 
o comunque fornire in anticipo istruzioni dettagliate su come prepararlo. I proponenti dovranno 
eventualmente rimanere a disposizione degli utenti iscritti, prima dell'inizio del workshop, 
per risolvere eventuali problemi dell'ambiente di lavoro che impediscano la sua piena fruizione. 
È incoraggiata l’organizzazione, con l’aiuto del comitato organizzatore, di una sessione 
di follow-up a distanza di 4-5 settimane dai lavori del workshop;
- I proponenti e partecipanti dovranno acconsentire alla videoregistrazione del 
workshop e alla pubblicazione del video attraverso i canali di comunicazione di ArcheoFOSS;
- I proponenti forniranno eventuale materiale didattico al comitato organizzativo di 
ArcheoFOSS che lo potrà pubblicare sul proprio sito e/o su propri repository pubblici.

## Invio della proposta di workshop
Per proporre un workshop è necessario inviare una descrizione non più lunga di 3000 
delle finalità pratiche del workshop e una dettagliata descrizione delle 
configurazioni hardware / software necessarie per seguirne i lavori.
L'invio della documentazione deve essere fatto esclusivamente attraverso questo indirizzo 
[https://forms.gle/TCPNg7NNC3UvnFiEA](https://forms.gle/TCPNg7NNC3UvnFiEA) entro e 
non oltre il <strike>30 giugno 2020</strike> **12 luglio 2020**.

Ogni altro tipo di invio comporterà l'automatica esclusione dalla selezione, senza ulteriore comunicazione.

---

# Call for demos
Il convegno prevede, infine, una sessione demo che verranno ospitati 
nelle repository ufficiali di ArcheoFOSS. Sarà possibile pubblicare 
demo di applicazioni e o mashup web che si vogliono condividere con 
tutti i partecipanti. È possibile condividere, video, presentazioni 
in vari formati (odp, pdf, html, md, ecc.) o vere e proprie applicazioni
ed esempi applicativi funzionanti. Per il loro invio e pubblicazione 
è necessario accordarsi in dettaglio con gli organizzatori del convegno.

L'ultimo giorno del convegno verrà fatta una presentazione generale di tutte le demo pubblicate.

## Invio della proposta di demo
Le eventuali proposte di demo devono essere concordate con il comitato organizzatore, 
che va contattato via email ([contributi@archeofoss.org](mailto:contributi@archeofoss.org)) 
entro e non oltre la **31 agosto 2020**.

---

# Pubblicazione degli atti

**Prima del convegno**

Gli abstract delle proposte di intervento approvate, comprensivi della biografia breve (massimo 700 battute), foto, affiliazione e indirizzo email di contatto degli autori  saranno raccolti in un volume edito in golden open access e in formato elettronico. Il volume sarà distribuito a tutti gli autori e ai partecipanti che ne faranno richiesta e sarà liberamente scaricabile dal sito web di ArcheoFOSS.

**Dopo il convegno**

Al termine dei lavori della conferenza sarà chiesto a tutti i partecipanti di inviare un articolo completo, che sarà sottoposto a doppia revisione paritaria anonima (double blind peer-review) e successivamente pubblicato all'interno degli atti del convegno.

---

# Ulteriori informazioni

Le presentazioni non dovranno superare i **20 minuti**, seguiti da **5 minuti dedicati alle domande e risposte**.

Le presentazioni potranno essere tenute esclusivamente in **italiano** o in **inglese**.

Per ulteriori informazioni ci potete contattare via email
all'indirizzo [info@archeofoss.org](mailto:info@archeofoss.org).

---

# Chi siamo

## Comitato scientifico
- **Luca Bezzi**, ArcTeam. Cles (TN)  
[luca.bezzi@arc-team.com](luca.bezzi@arc-team.com)
    - Ricercatore indipendente e socio di ArcTeam, Cles (TN)
    - Fondatore del convegno ArcheoFOSS
    - Esperto e sviluppatore di soluzioni software e hardware per la ricerca archeologica
- **Paola Buzi**, Sapienza Università di Roma  
[paola.buzi@uniroma1.it](mailto:paola.buzi@uniroma1.it)
    - Professore Ordinario di  Egittologia e Civiltà Copta presso Sapienza Università di Roma
    - Professore Onorario di Egittologia all'Hamburg University
    - PI del Progetto ERC Advanced 'PAThs' Tracking Papyrus and Parchment Paths An Archaeological Atlas of Coptic Literature, il più importante portale di open data dedicato alla storia e archeologia dell'Egitto tardoantico e medievale
- **Elena Calandra**, MiBACT. Roma  
[ic-archeo@beniculturali.it](mailto:ic-archeo@beniculturali.it)
    - MiBACT, Dirigente del Servizio II - Scavi e tutela del patrimonio archeologico, Direzione generale Archeologia, Belle Arti e Paesaggio
    - Direttore _ad interim_ dell'Istituto Centrale per l'Archeologia
- **Marco Callieri**, CNR-ISTI. Roma  
[marco.callieri@isti.cnr.it](mailto:marco.callieri@isti.cnr.it)  
    - Primo Ricercatore presso il Visual Computing Lab, CNR-ISTI, Pisa
    - Campo di ricerca: 3D Computer Graphics applicata ai beni culturali
    - Sviluppatore dei software open MeshLab e 3DHOP
- **Enzo Cocca**, ISMEO. Roma  
[enzo.ccc@gmail.com](mailto:enzo.ccc@gmail.com)
    - Socio ISMEO (International Association of Mediterranean and Oriental Studies)
    - Consulente GIS per la Honor Frost Foundation (Southampton) per la quale si occupa della gestione dati di survey archeologiche marittime e terrestri in Libano
    - Tramite la HFF collabora anche con l'EAMENA proj (Endangered Archaeology in the Middle East and North Africa)
    - Sviluppatore Pyarchinit
    - Sviluppatore HFF-system survey
- **Andrea D'Andrea**, Università di Napoli L’Orientale  
[dandrea@unior.it](mailto:dandrea@unior.it)  
    - Università di Napoli L'Orientale.
    - Direttore del Centro Interdipartimentale di Servizi di Archeologia dell'Università degli Studi di Napoli L'Orientale
    - Direttore della Missione Archeologica ad Abou Ghurab (Cairo, Egypt) in collaborazione con il Ministero degli Affari Esteri e Università degli Studi di Napoli L'Orientale
- **Benjamin Ducke**, DAI. Berlino  
[benjamin.ducke@dainst.de](mailto:benjamin.ducke@dainst.de)  
    - Direttore del Dipartimento di Tecnologia dell'Informazione - Istituto Archeologico Germanico (DAI), sede centrale di Berlino
    - Responsabile dello sviluppo e dell'implementazione di software Open Source per l'archeologia e dell'infrastruttura di ricerca dell'Istituto (iDAI.world)
    - Le sue aree di interesse sono l'analisi spaziale e statistica, i sistemi di informazione geografica, le infrastrutture di dati spaziali, il remote sensing, la modellazione 3D, i sensor data, i modelli predittivi in ambito archeologico
- **Gabriele Gattiglia**, Università di Pisa  
[gabriele.gattiglia@unipi.it](mailto:gabriele.gattiglia@unipi.it)  
    - Ricercatore di Metodologie della Ricerca archeologica presso l'Università di Pisa
    - Coordinatore del ArchAIDE Project
    - Vicedirettore del MAPPA project
- **Antonella Guidazzoli**, CINECA. Bologna  
[a.guidazzoli@cineca.it](mailto:a.guidazzoli@cineca.it)  
    - CINECA e Università di Bologna
    - Responsabile del VISIT (Visual Information Technology) Lab CINECA
- **Anna Marras**, ICOM  
[am.marras@gmail.com](mailto:am.marras@gmail.com)  
    - Università di Torino
    - AVICOM Board
    - Coordinatrice Commissione Tecnologie Digitali ICOM Italia
    - Vicepresidente Associazione Torino+ cultura accessibile
- **Paola Moscati**, CNR. Roma  
[paola.moscati@cnr.it](mailto:paola.moscati@cnr.it)  
    - CNR, Dirigente di Ricerca presso l’ISPC
    - Dal 1990 dirige la Rivista «Archeologia e Calcolatori»
    - Socio fondatore dell’International Academy of Humanities Computing and Digital Humanities
    - Responsabile scientifico del progetto di ricerca internazionale “La storia dell’informatica archeologica”, condotto d’intesa con l’Accademia Nazionale dei Lincei
    - Ha supportato il convegno ArcheoFOSS dalla sua nascita, ospitando gli Atti di numerose edizioni nella rivista «Archeologia e Calcolatori»
- **Antonella Negri**, ICCD. Roma  
[antonella.negri@beniculturali.it](mailto:antonella.negri@beniculturali.it)  
    - Istituto Centrale per il Catalogo e la Documentazione (ICCD) - Ministero per i Beni e le Attività Culturali e per il Turismo (MiBACT)
    - Funzionario architetto, responsabile del “Servizio per la qualità del Catalogo generale” e referente del Sistema Informativo Generale del Catalogo (SIGECweb)
- **Silvia Orlandi**, Sapienza Università di Roma  
[silvia.orlandi@uniroma1.it](mailto:silvia.orlandi@uniroma1.it)  
    - Professore associato di Epigrafia presso Sapienza. Università di Roma
    - Direttore dell'Epigraphic Database of Rome (EDR)
- **Sofia Pescarin**, CNR. Bologna  
[sofia.pescarin@cnr.it](mailto:sofia.pescarin@cnr.it)  
    - CNR e Università di Bologna; ex responsabile del "Virtual Heritage: tecnologie digitali integrate per la conoscenza, la valorizzazione e la comunicazione dei beni culturali attraverso sistemi di realtà virtuale"
    - Chief Editor dal 2017 di «Elsevier Digital Application in Archaeology and Cultural Heritage» (DAACH)
    - Ha coordinato e seguito numerosi progetti nel settore “Virtual Heritage”
- **Alessandro Pintucci**, Archeologo, Ricercatore indipendente  
[alessandro.pintucci@gmail.com](mailto:alessandro.pintucci@gmail.com)
    - Archeologo esperto di sistemi informativi territoriali e applicazioni aperte per la modellazione 3D in ambito archeologico
- **Serena Sensini**, Università degli Studi di Roma "Tor Vergata". Roma  
[serena.sensini@gmail.com](mailto:serena.sensini@gmail.com)
    - Università degli Studi Roma Tre 
    - Si occupa di librerie open source per educazione e divulgazione
    - Fondatrice di @LugRomaTre
    - Sviluppatrice Python e Pyarchinit
- **Mirella Serlorenzi**, MiBACT. Roma  
[mirella.serlorenzi@beniculturali.it](mailto:mirella.serlorenzi@beniculturali.it)  
    - Funzionario MiBACT
    - Dal 2007 dirige e coordina il progetto SITAR (Sistema Informativo Territoriale Archeologico di Roma) della Soprintendenza Speciale Archeologia Belle Arti e Paesaggio di Roma, per la realizzazione del primo catasto archeologico della Città
    - Ha curato gli atti della VII Edizione ArcheoFOSS
- **Valeria Vitale**, Pelagios Commons. Londra  
[valeria.vitale@sas.ac.uk](valeria.vitale@sas.ac.uk)  
    - University of London
    - Pelagios Commons Education Director
    - Esperta di 3D per i Beni Culturali e di Linked Open Data


## Comitato organizzativo
- Julian **Bogdani**, Sapienza Università di Roma
- Emanuel **Demetrescu**, CNR. Roma
- Sara **Gonizzi Barsanti**, Politecnico di Milano
- Saverio **Malatesta**, DigiLab, Sapienza Università di Roma
- Luca **Mandolesi**, adArte Srl. Rimini
- Riccardo **Montalbano**, Università Internazionale Telematica Uninettuno
- Augusto **Palombini**, CNR, Roma
- Paolo **Rosati**, Sapienza Università di Roma
